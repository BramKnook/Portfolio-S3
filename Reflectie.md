Semester 3 is voor mijn niet echt vlekkeloos verlopen. Ik heb er uiteindelijk 1 geheel jaar over gedaan vanwege persoonlijke omstandigheden. Het eerste half jaar heb ik samen met mijn groepje het groepsproject gehaald, maar lukte het mij niet om mijn individuele project te voltooien. Het was een hele zware tijd, maar gelukkig had ik de kans gekregen van de examenkamer om mijn semester voort te zetten zodat ik de werkdruk voor mezelf kon verminderen. Ik heb dit half jaar dan ook de tijd gehad om te verwerken wat er gebeurd is en meer rust te creÃ«ren voor mezelf. Dit resulteerde in soms wel dat ik te weinig heb kunnen doen dan dat ik zelf wilde. Hierdoor heb ik uiteindelijk een project opgeleverd waar ik wel tevreden mee ben, maar ik weet dat ik er meer uit kan halen.

Toch ben ik wel blij met hoe ik dit semester heb doorlopen. De ondersteuning van mijn mentor en vakdocenten hielpen bij het motiveren van mezelf om door te gaan ik heb naar mijn mening heel veel geleerd dit semester. Ik ben begonnen met Java en ik denk dat dit de taal is waar ik ook later mee wil werken. Daarnaast heb ik mezelf ook beter leren kennen. Ik heb geleerd dat ik bijvoorbeeld meer baad heb bij gesprekken dan dat ik eerst zelf dacht. Het is voor mij heel fijn om mijn docent te spreken en confirmatie te krijgen dat ik op de goede weg zit. Toch is dit ook wel een valkuil, want op het moment dat ik niet veel nieuws had om te laten zien schaamde ik mezelf wel een beetje om een gesprek aan te gaan, omdat ik dacht dat het dan leek alsof ik niets gedaan had. Dit is een punt waar ik aan kan werken volgend semester zodat ik hier met mijn stage semester geen last van heb.

Uiteindelijk ben ik wel tevreden met dit semester. Ik ben blij met de route die ik heb afgelegd en ik ben hierdoor ook gegroeid als persoon. Ik ben erg dankbaar voor het begrip van de docenten en de begeleiding want zonder hen had ik het een stuk moeilijker gehad. Ik ga met goede hoop en veel motivatie naar het volgende semester om te laten zien wat ik kan!
